# Πρότυπο Εκπαιδευτικών Μεταδεδομένων

Το επικρατέστερο διεθνές πρότυπο για την περιγραφή Μαθησιακών Αντικειμένων με Εκπαιδευτικά Μεταδεδομένα (μετασχολιασμός) είναι το πρότυπο IEEE LOM (Learning Object Metadata). Το πρότυπο αυτό περιλαμβάνει πληθώρα στοιχείων δεδομένων που περιγράφουν το μαθησιακό αντικείμενο και επιπλέον περιλαμβάνει στοιχεία που περιγράφουν πτυχές της εκπαιδευτικής και παιδαγωγικής χρήσης που ενδεχομένως καλείται να υποστηρίξει το μαθησιακό αντικείμενο που περιγράφεται.

Επειδή το βασικό πρότυπο δεν μπορεί να ικανοποιήσει όλες ή τις ιδιαίτερες απαιτήσεις μιας εφαρμογής μεταδεδομένων, κρίνεται απαραίτητη η χρήση ενός προφίλ εφαρμογών. Σύμφωνα με τον ορισμό των Duval et al (2002), “ένα προφίλ εφαρμογών είναι μια συνάθροιση στοιχείων μεταδεδομένων επιλεγμένων από ένα ή περισσότερα σχήματα μεταδεδομένων και συνδυάζονται σε ένα σύνθετο σχήμα. Ο σκοπός ενός προφίλ εφαρμογών είναι να προσαρμόσει ή να συνδυάσει υπάρχοντα σχήματα σε ένα πακέτο που προσαρμόζεται στις λειτουργικές απαιτήσεις μιας ιδιαίτερης εφαρμογής, διατηρώντας τη διαλειτουργικότητα με τα πρωτότυπα βασικά σχήματα”.

Το πλήρες σύνολο των στοιχείων δεδομένων του "Προφίλ Εφαρμογής του Πανελλήνιου Συσσωρευτή Εκπαιδευτικών Μεταδεδομένων" αφορά σε τεχνικές διευκρινίσεις και συντακτικές αλλαγές βασισμένες στο πρότυπο εκπαιδευτικών μεταδεδομένων **1484.12.1-2002  -  IEEE Standard for Learning Object Metadata** καθώς και στα προφίλ εφαρμογής Φωτόδεντρο – LOR AP v2.3, Φωτόδεντρο – Video AP v2.3, Φωτόδεντρο UGC AP v1.0, Φωτόδεντρο EduSoft AP v1.0. 
