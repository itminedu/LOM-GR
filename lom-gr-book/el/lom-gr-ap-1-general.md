## 1. Γενικά Στοιχεία Μαθησιακού Αντικειμένου - `general`

Τα Γενικά Μεταδεδομένα περιλαμβάνουν γενικές πληροφορίες για το μαθησιακό αντικείμενο.


### 1.1 Αναγνωριστικό - `general.identifier`

Αναγνωριστικό  του μαθησιακού αντικειμένου. Είναι μοναδικό για κάθε μαθησιακό αντικείμενο και αποτελεί την ταυτότητα του. Αποτελείται από 2 επιμέρους πεδία:

* Κατάλογος (`Catalog`):  Το όνομα  ή ο προσδιοριστής της αναγνώρισης ή του σχήματος καταλογοποίησης αυτής της εγγραφής. Ένα σχήμα πεδίου ονομάτων
* Καταχώρηση (`Entry`):  Η τιμή αυτού του αναγνωριστικού στο πλαίσιο του σχήματος αναγνώρισης ή καταλογοποίησης που προσδιορίζει ή ταυτοποιεί το μαθησιακό αντικείμενο. Μια συμβολοσειρά με συγκεκριμένο πεδίο ονομάτων.


### 1.2 Τίτλος - `general.title`

Ο τίτλος αποδίδει σε λίγες λέξεις μία περιγραφή του μαθησιακού αντικειμένου (ΜΑ).

Κάθε μαθησιακό αντικείμενο μπορεί να έχει  περισσότερους από έναν τίτλους. Αυτή η δυνατότητα αξιοποιείται στις περιπτώσεις που απαιτείται προσθήκη τίτλου σε διαφορετικές γλώσσες. Για κάθε τίτλο προσδιορίζεται η γλώσσα, επιλέγοντας από τη σχετική λίστα  που συνοδεύει το πεδίο.


### 1.3 Γλώσσα - `general.language`

Προσδιορίζει την κύρια γλώσσα (ή γλώσσες) που χρησιμοποιούνται στο μαθησιακό αντικείμενο για την επικοινωνία με το χρήστη.

Λαμβάνει τιμές από συγκεκριμένο λεξιλόγιο (επιλογή από λίστα τιμών).


### 1.4 Περιγραφή - `general.description`

Πρόκειται για μία εκτενέστερη περιγραφή του μαθησιακού αντικειμένου. Η περιγραφή θα πρέπει να περιλαμβάνει στοιχεία που συνθέτουν την ταυτότητα του μαθησιακού αντικειμένου και επιτρέπουν την αναζήτηση του.

Κάθε μαθησιακό αντικείμενο μπορεί να έχει  περισσότερες από μία περιγραφές. Αυτή η δυνατότητα αξιοποιείται κυρίως στις περιπτώσεις που απαιτείται προσθήκη περιγραφής σε διαφορετικές γλώσσες. Για κάθε περιγραφή προσδιορίζεται η γλώσσα, επιλέγοντας από τη σχετική λίστα  που συνοδεύει το πεδίο.

### 1.5 Λέξη-Κλειδί  - `general.keyword`

Οι λέξεις-κλειδιά είναι λέξεις ή μικρές φράσεις ελεύθερου κειμένου που περιγράφουν και χαρακτηρίζουν το περιεχόμενο του μαθησιακού αντικειμένου. Χρησιμοποιούνται για να βελτιώσουν τη διαδικασία της αναζήτησης και ανάκτησης του μαθησιακού αντικειμένου.

Για κάθε λέξη-κλειδί πρέπει να δηλώνεται η γλώσσα, με επιλογή τιμής από ελεγχόμενο λεξιλόγιο.

Υπάρχει δυνατότητα συμπλήρωσης σε ένα πεδίο πολλών λέξεων-κλειδιά για κάθε γλώσσα διαχωρίζοντας την κάθε λέξη-κλειδί με κόμμα (`,`).

### 1.6 Εύρος κάλυψης: Χρονική περίοδος, Γεωγραφική περιοχή ή άλλη εξειδίκευση - `general.coverage`

Το στοιχείο μπορεί να χρησιμοποιηθεί για να προσδιοριστεί (με ελεύθερο κείμενο) είτε η χρονική περίοδος (π.χ. Βυζαντινή περίοδος) είτε η γεωγραφική περιοχή που αφορά ή αναφέρεται το μαθησιακό αντικείμενο ή να προταθεί άλλου είδους εξειδίκευση (π.χ. θρησκευτική ή πολιτιστική εξειδίκευση).

### 1.7 Δομή  - `general.structure`

Το στοιχείο προσδιορίζει την οργανωτική δομή του μαθησιακού αντικειμένου. Το πεδίο τιμών του λεξιλογίου λαμβάνεται από το λεξιλόγιο του IEEE LOM.

### 1.8 Επίπεδο συσσώρευσης  - `general.aggregationLevel`

Το στοιχείο μπορεί να χρησιμοποιηθεί για να προσδιοριστεί η κατηγορία τύπου του μαθησιακού αντικειμένου.


|  1.8 general.aggregationLevel ||
| ----------------------------- ||
| Τύπος Δεδομένων       | Vocabulary   |
| Υποχρέωση Συμπλήρωσης | Συνιστώμενο  |
| Τρόπος Εισαγωγής      | Αυτόματος    |
| Πολλαπλότητα          | 0..1         |
| Πεδίο τιμών           | <ul> <li>ατομικό μαθησιακό αντικείμενο</li> <li>σύνθετο μαθησιακό αντικείμενο</li> </ul> |

**Παράδειγμα:**

```xml
<general>
...
    <aggregationLevel>
        <source>PhotodentroAPv2.3</source>
        <value>σύνθετο μαθησιακό αντικείμενο</value>
    </aggregationLevel>
</general>
```
